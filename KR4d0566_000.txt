# -*- mode: mandoku-view; -*-
#+TITLE: 樵雲獨唱
#+DATE: 2015-08-25 00:14:42.580254
#+PROPERTY: ID KR4d0566
#+PROPERTY: BASEEDITION WYG    
#+PROPERTY: JUAN 提要
<pb:KR4d0566_WYG_000-1a>¶
欽定四庫全書　　　　　集部五¶
　樵雲獨唱　　　　　　　别集類四(元/)¶
　　提要¶
　　　　(臣/)等謹案樵雲獨唱六巻元葉顒撰顒字景¶
　　　　南金華人志行髙潔結廬城山東隅名其地¶
　　　　曰雲&KR2569;自號雲&KR2569;天民是集乃其孫雍所編¶
　　　　前有自序謂薪桂老而雲山髙寒音調古而¶
　　　　巖谷絶響故名曰樵雲獨唱序凡二篇皆題¶
<pb:KR4d0566_WYG_000-1b>¶
　　　　至正甲午而集中多載入明詩且後篇乃明¶
　　　　興後語疑原本後篇未著年月傳寫者誤以¶
　　　　前篇年月補入也顧嗣立元詩選曰列朝詩¶
　　　　集載葉樵雲顒字伯愷洪武中登進士官行¶
　　　　人司副免歸按集中挽林荆山上人云大徳¶
　　　　庚子春生我及此公以年計之當洪武戊申¶
　　　　景南年六十有九矣其獨樂歌云屈指今年¶
　　　　七十五集中詩皆髙曠之言絶無及仕宦者¶
<pb:KR4d0566_WYG_000-2a>¶
　　　　袁布政凱序云使先生後生數年際我朝之¶
　　　　明盛與一時俊乂並列庶職其事業必有可¶
　　　　觀惜其不然而徒於言語文字間見之其志¶
　　　　不亦可哀乎袁序作於成化間不應有誤列¶
　　　　朝詩集所載未知何所據也又震澤編載東¶
　　　　山葉顒字伯昻嘗以鄉貢為和靖書院山長¶
　　　　則又一同名姓者耳云云其辨甚明案太學¶
　　　　題名碑建文庚辰科有葉顒亦金華人庚辰¶
<pb:KR4d0566_WYG_000-2b>¶
　　　　為建文三年革除以後稱洪武三十三年列¶
　　　　朝詩集當必因此而訛嗣立尚未之詳也其¶
　　　　詩寫閒適之懐頗有流於頺唐者而胸次超¶
　　　　然殊有自得之趣天機所到固不必以䋲削¶
　　　　求矣乾隆四十一年十二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　　(臣/)　陸　費　墀¶
#+PROPERTY: JUAN 目録
<pb:KR4d0566_WYG_000-3a>¶
欽定四庫全書　　　　　集部五¶
　樵雲獨唱目録　　　　　别集類四(元/)¶
　　巻一¶
　　　古詩上¶
　　巻二¶
　　　古詩下¶
　　巻三¶
　　　絶句上¶
<pb:KR4d0566_WYG_000-3b>¶
　　巻四¶
　　　絶句下¶
　　巻五¶
　　　律詩上¶
　　巻六¶
　　　律詩下¶
#+PROPERTY: JUAN 原序
<pb:KR4d0566_WYG_000-4a>¶
樵雲獨唱原序¶
予誅茆結廬於城山之東隅林深而木翳水秀而峰竒¶
居處孤峻名其庭曰雲&KR2569;閉門却掃謝賔客日與樵夫¶
芻叟盤礴乎丘園林麓之中披雲嘯月釣水採山無少¶
休暇久之移家城山之西隅負郭而樓居形勢虚敞牕¶
户軒豁而南嶼北巘争獻竒秀其儼然之容蒼然之色¶
入吾屏几清致復不减於雲&KR2569;也東西相望不數里故¶
吾得以幅巾便服輕鞋瘦䇿從樵夫芻叟相往還於其¶
<pb:KR4d0566_WYG_000-4b>¶
間山囘路轉川鳴谷應伐木之丁丁鳥聲之嚶嚶更喚¶
互答斯樂何極斧斤之餘濁酒自適觴詠談笑擊壤賦¶
詩以唐律五七言二百餘首雜詩若干首雖不足以闗¶
世教之盛衰亦足以叙幽情冩閑適之興懐名其秩曰¶
樵雲獨唱盖予知樵夫芻叟相與之娱而不知世俗之¶
好樵夫芻叟知從予之㳺又不知予賦詩之趣薪桂老¶
而雲山髙寒音調古而巖谷絶聽得不謂之獨唱乎幸¶
而樵芻中有如朱翁子陶靖節輩固將甘心與之揖遜¶
<pb:KR4d0566_WYG_000-5a>¶
周旋賡和酬酢商度古今天下治亂之得失評論髙人¶
異士出處之始終豁疇昔風誼之氣吐平生慷慨之辭¶
散為箴規發為歌詩峭拔俊爽雍容舒徐放而縱之而¶
言不肆収而藏之而文不拘振清風於亘古流遺響於¶
無窮者也樵唱之樂無以易此不幸而世衰道㣲斯人¶
儻不復見則予長抱山阿寂寥千載誰賞之歎而獨唱¶
之㫖其有以夫時至正甲午重九前四日雲&KR2569;天民景¶
南葉顒序¶
